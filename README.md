# Як змінилось моє життя після початку відкритої фази війни Росії проти України?

Привіт всім! 

Мене звуть Дмитро, до війни я працював розробником.
Мене попросили написати пост про те, як змінилось моє життя у воєнний час, і я вирішив спробувати.

## До вторгнення

Чутки про те, що можливе повномасштабне вторгнення Росії проти України почалися ще наприкінці 2021 року. Памʼятаю, як ми з дружиною приїхали до її бабусі під час відпустки у грудні, а там майже увесь час працював телевізор і постійно цю тему обговорювали. Ми з дружиною дома телеканали не дивимось, і якось особливо про цю тему не задумувались. Там сталося вперше, що ми на емоційному рівні відчули, що така ситуація можлива. Бабуся дружини розповідала історії від своєї бабусі про часи Другої світової війни.

Був дуже сильний контраст з тим, як до цього усього відносились мої батьки, до яких ми поїхали далі за маршрутом відпустки. Сказали, що то у се маячня, та нічого не буде. Ну ми якось і підзабили на це усе. Я повернувся до своїх поточних справ, прийняв не просте для себе рішення стосовно того, щоб змінити поточний проект і роботу, зайнявся пошуками нової роботи. Вдалося знайти, і я перейшов у режим завершення справ на попередній роботі, та мисленевого очікування старту на новому місці роботи.

## Підготовка

Я максимально ігнорував усі чутки про можливе вторгенення наскільки це можливо було, майже до останнього моменту. У якийсь момент перед вихідними ця тема стала для мене такою, яку не варту відкладувати у шухляду, і потрібно з нею розібратись. Я маю на увазі, що потрібно було визначитись, який у нас буде план дій у випадку настання вторгнення. Ми домовились з дружиною, що присвятимо вихідні вирішенню цього питання.

Головне питання полягало по суті у тому, чи будемо ми евакуйовуватись, чи будемо залишатись у місті. Багато моїх знайомих планувало евакуацію у випадку настання Часу X, і підбивали мене на такий варіант також. Ми з дружиною вирішили, що ми будемо залишатись у місті настільки довго, наскільки це буде можливо та доречно. Серед причин для обрання такого рішення були наступні:
- ми дуже довго вирішували, у якому місті ми бажаємо жити, і нам просто не хотілось покидати це місто без достатньо серйозних для цього підстав
- сподівались на те, що ми зможемо знайти варіант бути хоч чимось корисними у випадку початку відкритої фази війни
- банальне не бажання вирішувати усі складнощі переїзду (воно пов'язане ще з тим, що ми тільки влітку 2021 переїхали з Харкова до Києва)
- наявність у будинку, де я проживаю, непоганого підвала, котрий міг би слугувати укриттям
- думка про те, що якщо усі просто візьмуть, та уїдуть, то нікого не залишиться.

Вирішивши головне питання, з усім іншим було набагато визначитись. Ми не збирали тривожну валізу, але скористались інструкцією з сайту Міністерства з надзвичайних ситуацій України стосовно плану дій на випадок війни. Головним правилом там було для тих, хто планує залишатись - мій дім моя фортеця. Потрібно було відповісти собі на декілька питань, щось у стилі "чи маю я укриття? чи маю я достатній запас їжі? чи маю я достатній запас води?" та інші. Згідно з тією методичкою, ми склали план дій для підготовки, котрий включав у себе наступне:
- закупка їжі, котра не псується, в достатньому об'ємі для 3х дорослих людей на термін на 2 місяці
- закупка достатнього запасу питної води (у баклажках по 6л) на 3х дорослих людей на термін на 2 місяці
- забезпечення підключення до супутникового інтернету, щоб мати резервний канал зв'язку у випадку виходу з строю основних комунікацій
- вибір та покупка бензинового генератора достатньої потужності для забезпечення будинку
- покупка декількох каністр та наповнення їх бензином, котрий можна буде використати для генератора або взяти з собою в машину у випадку термінової евакуації

Кожен окремий пункт плану був свого роду квестом. Зараз, коли це усе написав, згадав те відчуття, яке було при формуванні того плану підготовки, та виконанні його. Часте питання у голові до себе було "Чи не зійшов я з розуму? Чи не панікер я?" та інші. Трохи не зручно було формувати запас їжі та питної води, так як в тих інформаційних каналах, котрі я читаю, така поведінка засуджувалась.

З цієї підготовки пам'ятаю наступні декілька моментів:

1. Хлопці з доставки metro.zakaz.ua після доставки замовлення з їжею та водою (було багато пакетів) побажали "гарного корпоративу". Це було за 3 дні до 24 лютого. Вони подумали що то усе на якийсь корпоратив, а не підготовка до ймовірної війни.
2. Електрик, котрий допомагав з підключенням генератора до будинку, був людиною, що була вимушена поїхати через війну з рідного міста Луганська. Він був дуже скептично налаштований стосовно того, що повномасштабне вторгнення можливе (ми багато про це поговорити встигли).
3. Один мій друг скептично до цього плану відносився, і казав, що усе що я роблю, це для того, щоб російські солдати могли у моєму будинку при світлі і теплі смачно поїсти...))) З натяком на те, що Київ швидко захоплять.

## Вторгнення

Те, що відбувалось у нас, було дуже схоже на розповіді інших людей, що я читав в інтернеті. Мене розбудила дружина, яка дивом прокинулась від того, що світився мій телефон. Мені на нього багато разів телефонувала дівчина брата. У мене завжди телефон на беззвучному режимі. Ну і прокинувшись, було чутно якісь вибухи, і дружина почала швидку бігати по дому, та намагатися зібрати документи, гроші та кота. Після більш-менш гучниз звуків перших вибухів ми розбудили сусідку бабусу по телефону, та спустились перший раз у підвал будинку. Тоді ще не було усвідомлення того, що це приміщення стане майже житловим.

Протягом першого дня мені вдалось зібрати усіх людей до купи:
- брат з дівчиною (з Оболоні)
- неповнолітня сестра (з гуртожитку)
- старша сестра і її 2 дітей (з Подолу)
- друг (з Лівого берегу).

## Перші дні

Були трохи хаотичні. Читали новини. Мало спали, не вдавалося заснути взагалі нормально. Обговорювали варіанти можливих подальших дій. Перша корисна справа, котру вдалося зробити - це здати кров усім чоловікам. 

Потім старша сестра визначилась з тим, що вона з дітьми хоче евакуюватись за кордон, і ми посадили її на потяг. Через деякий час і молодша сестра прийняла таке рішення, і у кординації з батьками вдалось їм евакуюватись до Румунії.

Однією із причин залишитись у місті було бажання знайти для себе волонтерський варіант допомагати іншим людям (захисникам і просто жителям). Так як донати донатами, але людський ресурс більш цінний був у моєму уявленні. Знайшовся ідеальний варіант - друг порадив волонтерську ініціативу, де потрібно було розвозити їжу, медикаменти, іншу гуманітарну допомогу та людей по місту. Я для себе прийняв рішення, що візьму відпустку за свій рахунок, та буду займатись цією справою.

## Волонтерство

У рамках тієї ініціативи, до якої я мав честь долучитись, був створений чат Telegram, потрапити куди можна було лише за особистою рекомендацією. У тому чаті публікувались запити (звідки, куди, що або кого потрібно перевезти), і можна було брати ці запити. На іншому боці працювали заклади харчування (ресторани та кафе) та інші волонтери. По суті, я був кимось середнім, між кур'єром та таксистом. Серед запитів були:
- відвезення готової їжі у порціях (захисникам, або цивільним людям у штаб до біженців або до лікарень)
- запити на покупку за списком у метро та відвезення кудись на місце, наприклад до лікарні (кошти за покупку компенсувались на карту)
- відвезення когось на вокзал для евакуації (дівчата та жінки, могли бути з собаками)
- прибуття на вокзал та прийомка гуманітарної допомоги
- перевезення продуктів або медикаментів

